Отож, курс <a href="https://gitlab.com/targetflow/emise">Емпіричних методів програмної інженерії</a> підійшов до свого логічного завершення, і це було як мінімум цікаво, а як максимум захоплююче, що кожен обере вже для себе. Адже, думаю, всім цей курс чимось сподобався. Але ми тут зібрались для того, щоб почитати мою "писанину" про те, чим мені запам'ятався цей курс.<br/>
Ну, перш за все, це таки своєю унікальністю з декількох причин. По-перше, це можливість віддалено здавати лабораторні за принципом "зробив - здав", що дозволяє "вбити двох зайців одразу (спойлер - не двох) " - проблема з пошуком викладачів, очікуванням черги на здачу та з можливою втратою записаних "на серветці" балів, що часто призводить до їх втрати, з чим, мабуть, стикався кожен другий. Тут же варто відзначити те, що весь навчальний матеріал завжди під рукою, що безумовно круто. По-друге, це таки користь цього курсу. Я впевнений, що десь чи якось і щось зі всього курсу точно знадобиться в житті. Ну а якщо вже ні, то залишиться в пам'яті як щось цікаве за період 3-го курсу.<br/> 
Також варто відмітити як важливу фішку даного предмету - це можливість глянути на дещо звичні речі з іншого боку, тобто та ж кореляція чи регресія, або ж познайомитись з якоюсь темою з цікавою подачею приправленою хорошим  та корисним матеріалом. Адже об'єм інформації, вивчений за доволі короткий період часу, та її різноманітність заслуговують на окрему увагу. О, ледь не забув, хоча це справді важливо - ще не пам'ятаю, щоб хтось залишав посилання на додатковий матеріал для тих, кого зацікавила та чи інша тема. А ще, способи візуалізації графіків справді круті, але застосувати 10 графіків було трішки важко.<br/> 
Серед недоліків варто виділити і об'єм роботи, який доводиться виконувати. Можливо, це пов'язано з лінню, однак разом з іншими предметами справді відчувається певна накладка зі здачею та виконанням лабораторних робіт, що створює певні незручні моменти зі здачею лабораторних, однак це швидше через навантаженність графіка студентів. Також є певні сумніви щодо застосованості деяких матеріалів на практиці, наприклад, перевірка графіків на нормальність, що до цього мені не доводилось робити, однак, "якщо зірки засвічують, виходить - це комусь треба?" **не фанат українського перекладу, але що вже вдієш...**<br/>
Загалом, мені сподобався даний курс, оскільки це справді щось новеньке та неординарне на фоні всіх інших предметів у всіх аспектах. Дякую за увагу.
